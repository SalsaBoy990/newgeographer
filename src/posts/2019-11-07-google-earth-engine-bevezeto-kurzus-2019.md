---
title: Google Earth Engine bevezető kurzus 2019
date: '2019-11-07'
excerpt: >-
  A Szegedi Tudományegyetemen tartott Google Earth Engine kurzusom írott
  változata. Csatoltam a szükséges kódrészleteket, fájlokat és a prezentációm
  diáit is.
topic:
  - Google Earth Engine
coverImage: /assets/images/articles/gee_editor.png
---
Korábban: csak kevés távérzékelt adat állt rendelkezésre a környezeti monitoring számára. Ma viszont teljesen megváltozott a helyzet: már tekintélyes számú műhold/szenzor szolgáltat nehezen kezelhető mennyiségben adatokat (Big Data), melyek feldolgozása kihívás.

Az adatfeldolgozás és elemzés felhő alapú szolgáltatásokkal oldható meg, melyek a hálózaton keresztül érhetők el. A felhő alapú számítástechnika hatalmas tárolókapacitást, szerverparkokat és adatbázisokat kínál a nagy mennyiségű távérzékelt adat gyors és könnyebb feldolgozására és elemzésére.

A Google Earth Engine (GEE) egy felhő alapú számítási platform, amit műholdképek és egyéb földi megfigyelési adatok feldolgozására hoztak létre. Egy alkalmazásprogramozási felületet, API-t biztosít, amin keresztül hozzáférünk az adatokhoz és az adatok feldolgozására/elemzésére írt metódusokhoz. A JavaScript API a GEE Code Editor webalkalmazáson belül használható, másik lehetőség a Python könyvtár használata (telepíteni kell a számítógépre).

![A Google Earth Engine Kódszerkesztő felülete. Ezen keresztül használhatjuk a JavaScript API-t](/assets/images/articles/gee_editor.png)

